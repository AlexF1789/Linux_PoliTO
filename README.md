# Linux PoliTO
Nella wiki di questo repository vengono presentate alcune guide utili all'installazione e alla configurazione del proprio sistema Linux (comprendente i software utilizzati) inerentemente ai corsi di laurea del Politecnico di Torino.

## Perché nasce questo repository?
Fondamentalmente si possono affermare due considerazioni relative all'uso di Linux:
- insegna molto, anzi moltissimo; specialmente nell'ambito dell'informatica è la famiglia di sistemi operativi più versatile e manipolabile con lo scopo di imparare e di imparare a ragionare in maniera _diversa_ rispetto a Windows;
- la curva di apprendimento non è per niente dolce: molto spesso gli utenti novizi vengono infatti _spaventati_ dall'uso di strumenti quali il terminale (invece fondamentale) e dall'idea di non avere sotto mano un prodotto a cui sono abituati.

E perciò? Le conclusioni sono spesso le seguenti:
- mi piacerebbe provare a usarlo perché mi affascina l'idea però sono talmente tanto in difficoltà che finisco con l'abbandonare il tutto; specialmente non posso rischiare di avere un computer che non riesco a controllare per cose importanti come lo studio;
- mi spaventa anche solo l'idea di fare qualcosa di nuovo oppure sono affezionato/a a Windows al punto che mi è impensabile l'idea di cambiare OS (se siete tra di loro lasciate perdere questo repo).

Se siete nel primo gruppo o avete resistito fino a qui lo scopo di questo repo è perciò quello di fornire delle **guide** collaudate e **funzionanti** in grado di togliere ogni dubbio relativo all'installazione e alla configurazione di software come _MATLAB_ oppure _CLion_ nonché riguardo alla configurazione del sistema stesso.

## Posso scaricare, condividere, ecc.?
Certamente quanto contenuto in questo repository non è di mia proprietà intellettuale, il mio compito è solo quello di reperire le informazioni, formattarle e fornire una spiegazione in italiano (e in maniera comprensibile). Qualunque materiale può essere condiviso secondo quanto stabilito dall'autore dello stesso; in ogni caso l'approccio di questo repo è quello di fornire meno file possibili per prediligere lo scaricamento in rete dei materiali (che sarebbero dunque aggiornati).


## Posso contribuire in qualche modo?
Certo, per farlo puoi aprire un _thread_ nella sezione _Issues_ sia per segnalare incongruenze o problemi rispetto a file caricati nel repo e/o quanto scritto nella guida; in alternativa puoi aprire un _thread_ nella sezione _Discussion_ per chiedere informazioni o aiuto alla community.